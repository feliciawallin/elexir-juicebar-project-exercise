Niklaz Hallberg

Uppgift

Projekt: Elexir juicebar

Beskrivning
Juice baren Elexir ska öppna i Stockholm och ni har fått i uppdrag att designa och bygga deras hemsida. Ni har fått deras grafiska profil samt ett par önskemål om innehållet på hemsidan. Den grafiska profilen samt briefen hittar ni i mappen. Ni kan antingen jobba ensamma eller i grupper om max tre personer. Ni som jobbar i grupp ska hitta på ett namn till er byrå.

Bedömning
För att få betyget G på projektet ska sidan uppfylla dessa kriterier:
- Designen ska följa den grafiska profilen och kundens önskemål.
- Sidan ska vara testad i IE11, Firefox, Google Chrome och Safari.
- Sidan ska vara responsiv och fungera väl i mobil-, tablet- och desktopläge.
- Sidan ska ha grundläggande tillgänglighetsanpassning.
- Sidan ska ha minst en CSS-animation
- Koden ska vara lättläst (korrekt intabbad)
- Sidan ska läggas upp på ett webbhotell
- CSS-koden ska genereras med SASS eller annan preprocessor

För att få betyget VG på projektet ska sidan, förutom G-kriterierna, även uppfylla dessa kriterier:
- Sidan ska vara väl tillgänglighetsanpassad och testad i WAVE.
- Sidan ska vara testad och fungera bra i IE11, Firefox, Google Chrome och Safari.
- SASS (eller annan preprocessor) har använts på ett genomtänkt och välstrukturerat vis utan kodupprepningar
- Sidan är responsiv utan onödiga kodupprepningar.

Redovisning
Redovisningen sker i form av en pitch där ni ska visa och sälja in er hemsida till kunden (mig och resten av klassen). Förklara hur ni har tänkt under designprocessen. Hur har ni mött kundens önskemål? Stötte ni på några problem? Efter pitchen får kunden ställa frågor till er om sidan.

Inlämning
Förutom koden ska ni även lämna in en text där ni förklarar dessa punkter:
- Responsivitet - Fungerar er sida lika bra på mobilen som på en tablet eller större skärm. Om inte, varför?
- Tillgänglighet - Hur har ni jobbat med tillgängligheten på sidan? Har den några brister ur tillgänglighetsperspektiv och hur skulle man kunna göra den bättre?
- Design - Hur har ni tänkt kring den grafiska profilen när ni byggde er design?
- Stötte ni på några andra problem under arbetet och hur löste ni dem?
